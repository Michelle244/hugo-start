---
title: Digitální technologie a spánek
---

Digitální technologie mohou škodit lidskému zdraví v mnoha aspektech. Jedním z těch zásadních je narušování spánkové hygieny, jenž může vést od rozličných spánkových poruch a nespavosti až k rozvinutým duševním onemocněním.


![Nejhorší, co můžete pro kvalitu spánku udělat, je koukat před spaním do telefonu.](https://media.defense.gov/2017/Jun/01/2001755672/-1/-1/0/170609-F-PO640-015.JPG)

V dnešní době jsme neustále zahlcováni nepřetržitě proudícím přívalem nových, více či méně relevantních informací, které nás rozušují a brání tak klidnému kvalitnímu spánku. Další věc, jenž neodmyslitelně souvisí s používáním telefonů, tabletů a notebooků je to, že jsme soustavně vystavováni jejich modrému světlu. Umělé osvětlení moderních zařízení, především tedy modré světlo, v mozku vzbuzuje pocit, že je den. Ten na tento podnět reaguje snížením tvorby melatoninu, což je hormon ovlivňující spánek. Bez dostatečného množství melatoninu člověk nemůže spát, i přes to, že se cítí být velmi unaveným. To vede k několikahodinovému převlování z boku na bok a následné zbytečné únavě při ranním vstávání.

Doporučuje se proto po večeři utnout veškerou komunikaci prostřednictvím chytrých telefonů, nehledět již dál do laptopu či tabletu a neřešit žádná závažná témata. Sledovat do noci televizi, díl za dílem dobrého seriálu nebo chatovat s přáteli je sice lákavé, nicméně pro udržení dobrého spánku, a tedy i pro udržení dobré duševní pohody, jsou tyto činnosti ve večerních hodinách vyloženě škodlivé. Mnohem lepší je sáhnout po dobré knize a být offline.